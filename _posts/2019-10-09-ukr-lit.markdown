---
layout: post
title:  "Молитва і Гімн"
date:   2019-10-09 18:59:23 +0300
categories: укрліт
---

# Молитва

![Олександр Конинський](/images/oleksandrKoninskiy.jpg){: height="400px" width="300px" target="_blank"}

`Молитва за Україну` — урочистий музичний твір, відомий також під назвою `Боже великий, єдиний, нам Україну храни` або як церковний гімн України, музика Миколи Лисенка, слова Олександра Кониського. Написана в 1885 році. Відомі аранжування Віктора Матюка, Кирила Стеценка та Олександра Кошиця.

У Греко-Католицької Церкви та УПЦ Київського патріархату існує традиція співати `Молитву за Україну` після відправи.

```
Боже великий, єдиний,
Нам Україну храни,
Волі і світу промінням
Ти її осіни.

Світлом науки і знання
Нас, дітей, просвіти,
В чистій любові до краю,
Ти нас, Боже, зрости.

Молимось, Боже єдиний,
Нам Україну храни,
Всі свої ласки-щедроти
Ти на люд наш зверни.

Дай йому волю, дай йому долю,
Дай доброго світу,
Щастя дай, Боже, народу
І многая, многая літа.
```

# Гімн

## Історія створення

![Прапор](/images/flag.jpg){: height="400px" width="600px" target="_blank"}

Пісня "Ще не вмерла України і слава, і воля" стала одним із головних символів нашої держави, поряд із Прапором та Гербом. Як творився наш Гімн, що є в ньому такого, що окрилює цілий народ

```
Ще не вмерла України ні слава, ні воля.
Ще нам, браття українці, усміхнеться доля.
Згинуть наші вороженьки, як роса на сонці,
Запануєм і ми, браття, у своїй сторонці.

Душу й тіло ми положим за нашу свободу,
І покажем, що ми, браття, козацького роду.

Станем, браття, в бій кривавий від Сяну до Дону,
В ріднім краю панувати не дамо нікому;
Чорне море ще всміхнеться, дід Дніпро зрадіє,
Ще у нашій Україні доленька наспіє.

Душу, тіло ми положим за нашу свободу,
І покажем, що ми, браття, козацького роду.

А завзяття, праця щира свого ще докаже,
Ще ся волі в Україні піснь гучна розляже,
За Карпати відоб'ється, згомонить степами,
України слава стане поміж ворогами.

Душу, тіло ми положим за нашу свободу,
І покажем, що ми, браття, козацького роду.
```

### Народження майбутнього Гімну. Зірка Чубинського

![Павло Чубинський](/images/Pavlo_Chybynskyi.jpg){: height="400px" width="300px" target="_blank"}

Як усе геніальне, народження Гімну відбулося просто і цікаво. Глибокої осені у київській квартирі на Великій Васильківській 122 (нині - 106) проходила вечірка. Її господар - Павло Чубинський - відома особа у богемних київських колах: у 23 роки  він уже доктор правничих наук, журналіст, автор публікацій у популярному журналі  "Основа".  Його гості - сербські студенти - заспівали патріотичну пісню "срце бије и крв лије за своју слободу", послухавши яку, Павло Чубинський схопив олівець та записничок, побіг у свій робочий кабінет і менш ніж  за годину повернувся вже з готовим майбутнім Гімном.
Польські студенти також були на вечірці,  і з цим фактом пояснюють ще й таку версію, що на Чубинського в процесі творення пісні справила вплив й "Єще Польска нє зґінела".  
Звичайно, слава пісні швидко докотилася до поліції, і Павло Чубинський був покараний: його відправили на проживання в Архангельську губернію.

### Визнання і офіційні версії

Друг і однодумець Павла Чубинського Микола Лисенко відразу ж поклав ці вірші на музику, затим музику на ці вірші створив і Кирило Стеценко. Проте остаточно пісня-гімн "Ще не вмерла Україна" утвердилась у свідомості українського народу саме в співавторстві Павла Чубинського і Михайла Вербицького.


### Композитор отець Вербицький

![Михайло Вербицький](/images/Mykhaylo_Verbytsky.jpg){: height="400px" width="300px" target="_blank"}

Отець Михайло (Вербицький), відомий на той час композитор, почитав видатні слова в журналі і відразу запалився ідеєю створення відповідної музики. 
Отож Гімн "Ще не вмерла Україна" у 1865 році вже був опублікований з нотами.

### Радянізація пісні

Навіть як варіант Гімну для України, тоді як створювалися гімни для кожної республіки, "Ще не вмерла Україна" в Радянському Союзі не розглядався. Україна мала бути "між рівними - рівна, між вільними - вільна", і в контексті мала звучати комуністична партія. 
Тому автором радянського гімну для УРСР став Павло Тичина з віршом "Живи, Україно, прекрасна і сильна" (музика Антона Лебединця), який існував у 1949-1991 роках.


#### Сенкан до слова молитва
1. молитва
2. духовна, надійна
3. допомагає, захищає, дає надію
4. розмова з богом
5. духовність
